Date: 15 Oct 2014
Summary: Quante startup ci sono in Italia? Quando sono nate? Cosa fanno? Quanto crescono? Possiamo rispondere a queste e ad altre domande consultando startup.registroimprese.it, il sito che raccoglie le imprese che soddisfano i requisiti della legge 221/2012.

# Report sulle startup italiane, 13/10/2014 #

Quante startup ci sono in Italia? Quando sono nate? Cosa fanno? Quanto
crescono? Potremmo rispondere a queste e ad altre domande consultando
[startup.registroimprese.it](http://startup.registroimprese.it/), il sito che
raccoglie le imprese che soddisfano i requisiti della legge 221/2012.

Purtroppo tale sito non è granché navigabile (è infatti impossibile linkare a
una specifica pagina all'interno del sito) e, per giunta, i dati che ci
interessano sono disponibili soltanto in formato `.xls` o `.pdf`.

Nel tentativo di "liberare" questi dati e cominciare a interpretarli ho
rilasciato su GitHub
[italian-startup-report](https://github.com/jacquerie/italian-startups-report).
In questo post raccolgo alcune osservazioni che ho ricavato dai dati.

## Le province con più startup ##

Non avrebbe molto senso stilare una classifica delle province ordinate per il
numero assoluto di startup: [alcune province ne avrebbero di più per il
semplice fatto di essere più popolose](https://xkcd.com/1138/). Avremmo infatti:

    1. Milano          387
    2. Roma            221
    3. Torino 	       151
    4. Trento           99
    5. Bologna          79

Meglio quindi ordinarle per il numero di startup diviso per la popolazione
residente. Ecco quindi le prime cinque in questa nuova classifica:

    1. Trento
    2. Trieste
    3. Milano
    4. Cagliari
    5. Pisa

Osserviamo molte più città di piccole dimensioni. A occhio parrebbe esserci una
correlazione fra un'Università con una buona facoltà scientifica e un elevato
numero di startup nella provincia.

## Forme societarie ##

    SOCIETA' A RESPONSABILITA' LIMITATA                       2182
    SOCIETA' A RESPONSABILITA' LIMITATA SEMPLIFICATA           296
    SOCIETA' A RESPONSABILITA' LIMITATA CON UNICO SOCIO        124
    SOCIETA' COOPERATIVA                                        49
    SOCIETA' PER AZIONI                                         47
    SOCIETA' A RESPONSABILITA' LIMITATA A CAPITALE RIDOTTO      14
    SOCIETA' CONSORTILE A RESPONSABILITA' LIMITATA               3
    COOPERATIVA SOCIALE                                          1

Non sorprende che la stragrande maggioranza delle startup abbia optato per una
delle varianti della [società a responsabilità
limitata](https://it.wikipedia.org/wiki/Societ%C3%A0_a_responsabilit%C3%A0_limitata).
Sorprende invece vedere 50
[cooperative](https://it.wikipedia.org/wiki/Societ%C3%A0_cooperativa) e quasi
altrettante [società per
azioni](https://it.wikipedia.org/wiki/Societ%C3%A0_per_azioni): le prime perché
mancano del fine di speculazione privata e le seconde per l'elevato capitale
sottoscritto iniziale.

Mi chiedo se esistano best practices per quanto riguarda l'incorporazione come
società: la S.r.l. è davvero la migliore forma societaria? Esistono regioni,
province o comuni dove è preferibile creare la società per questioni fiscali od
operative (un po' come incorporarsi in Delaware negli Stati Uniti?).

## Startup più e meno efficienti ##

I dati rilasciati non contengono numeri precisi sul fatturato e sul numero di
dipendenti di un'azienda, ma solo una classe da `A` a `E`. Il significato delle
classi di fatturato è il seguente:

    A: da € 0 a € 100.000
    B: da € 100.000 a € 500.000
    C: da € 500.000 a € 1.000.000
    D: da € 1.000.000 a € 2.000.000
    E: da € 2.000.000 a € 5.000.000

mentre il significato delle classi di numero di dipendenti è il seguente:

    A: da 0 a 4
    B: da 5 a 9
    C: da 10 a 19
    D: da 20 a 49
    E: più di 50

Vediamo come sono legate fra loro le classi rappresentando il numero di startup
per tutte le possibili combinazioni in una tabella:

<img src="/attachments/startup_classes.png" alt="Una tabella che incrocia le
classi di produzione e di numero di dipendenti delle startup italiane,
aggiornata al 13/10/2014."/>
Come prevedibile le due quantità sono fortemente correlate. È quindi
interessante vedere quando non lo sono, sia in negativo sia in positivo. In
particolare chiameremo _meno efficienti_ le startup la cui classe di dipendenti
sia maggiore di quella del reddito, viceversa _più efficienti_ quelle per cui
la classe di reddito sia molto maggiore di quella dei dipendenti. <sup
id="ref1-15102014"><a href="#fn1-15102014">1</a></sup>

Le seguenti startup sono _meno efficienti_:

* L.B.F. ENERGY S.R.L.
* NATURAL GENTLEMAN S.R.L. ([lanieri.com](http://www.lanieri.com))
* BLOMMING S.R.L. ([blomming.com](http://www.blomming.com/))
* ALTILIA S.R.L. ([altiliagroup.com](http://www.altiliagroup.com/))
* FLAZIO S.R.L. ([flazio.com](http://www.flazio.com/))
* EMEDIAMARKETING S.R.L.
* SEDAPTA S.R.L. ([sedapta.com](http://www.sedapta.com/))
* ECHOLIGHTMEDICAL S.R.L. ([echolightmedical.com](http://www.echolightmedical.com/))
* MADISOFT S.R.L. ([madisoft.it](http://madisoft.it/))
* SYNBIOFOOD S.R.L. ([synbiofood.com](http://synbiofood.com/))
* NEWLISI S.P.A. ([newlisi.com](http://www.newlisi.com/))
* VIRTUAL B S.P.A. ([virtualb.it](http://virtualb.it/))
* HOLONIX S.R.L. ([holonix.it](http://www.holonix.it/))
* OMEGA3C S.R.L. ([omega3c.com](http://www.omega3c.com/))
* SPARKLING 18 S.R.L. ([sparkling18.com](http://sparkling18.com/))
* STANDARDKESSEL ITALIANA S.R.L. ([standardkessel.it](http://standardkessel.it/))
* SEMA SAFETY S.R.L.
* SYOMATICA S.R.L. ([syomatica.com](http://www.syomatica.com/))
* SMART APPS COOP.
* DEMETRIX S.R.L. ([demetrix.it](http://www.demetrix.it/))
* RELIEF ART S.R.L. ([reliefart.it](http://www.reliefart.it))
* ER SOLUTION S.R.L. ([ersolution.it](http://www.ersolution.it/))
* WELLNESS & WIRELESS S.R.L. ([yukendu.it](http://www.yukendu.it/))
* NECTO HOLDING S.P.A. ([necto-holding.com](http://necto-holding.com/))
* T&T ELETTRONICA S.R.L. ([tntelettronica.com/](http://www.tntelettronica.com/))
* NATURAL BOOKING S.R.L. ([naturalbooking.it](http://www.naturalbooking.it/))
* MISIEDO S.R.L. ([misiedo.com](http://misiedo.com/))

mentre le seguenti startup sono _più efficienti_:

* FORMULA E S.R.L.
* LEANPRODUCTS S.R.L. ([leanproducts.eu](http://www.leanproducts.eu/))
* SOLAIR S.R.L. ([solaircorporate.com](https://www.solaircorporate.com))
* APPLIX S.R.L. ([applixgroup.com](http://www.applixgroup.com/))
* VARESE HOISTING TECHNOLOGY S.R.L. ([vhtitaly.com](http://www.vhtitaly.com/))
* BRANDON FERRARI S.R.L. ([brandonferrari.com](http://www.brandonferrari.com/))
* VISMEDERI S.R.L. ([vismederi.com](http://www.vismederi.com/))
* ANTECS S.R.L. ([antecs.it](http://antecs.it/))
* MECMURPHIL S.R.L. ([mecmurphil.com](http://www.mecmurphil.com/))
* BOOKREPUBLIC S.R.L. ([bookrepublic.it](http://www.bookrepublic.it/))
* FAIRONE S.P.A. ([mutuisupermarket.it](http://www.mutuisupermarket.it/))
* XENUS S.R.L. ([xenuspharma.it](http://xenuspharma.it/))
* CRESTOPTICS S.R.L. ([crestopt.com](http://crestopt.com/))
* NITEKO S.R.L. ([niteko.com](http://www.niteko.com/))
* NESOCELL S.R.L. ([nesocell.com](http://www.nesocell.com/))
* TECHGEA S.R.L. ([techgea.eu](http://www.techgea.eu/))
* LP ENERGY S.R.L. ([lpenergy.it](http://lpenergy.it/))
* KIUNSYS S.R.L. ([kiunsys.com](http://www.kiunsys.com/))
* IDEAS & MOTION S.R.L. ([ideasandmotion.com](http://www.ideasandmotion.com/))
* TREEDOM S.R.L. ([treedom.net](http://www.treedom.net/))
* EQUILIBRIUM S.R.L. ([equilibrium-bioedilizia.it](http://www.equilibrium-bioedilizia.it/it))
* XGLAB S.R.L. ([xglab.it](http://www.xglab.it/))
* EBOOX S.R.L. ([eboox.it](http://www.eboox.it/))
* MAKE A CUBE S.R.L. ([makeacube.com](http://www.makeacube.com/))
* SAMSO S.P.A. ([samso.it](http://www.samso.it/))
* VISLAB S.R.L. ([vislab.it](http://vislab.it/))
* REDBIT GAMES S.R.L. ([redbitgames.it](http://www.redbitgames.it/))
* MATED S.R.L. ([mated.it](http://www.mated.it/))
* COREHAB S.R.L. ([corehab.it](http://www.corehab.it/))
* KITENERGY S.R.L. ([kitenergy.net](http://www.kitenergy.net/))
* GEA SOFTECH S.R.L. ([gea-srl.it](http://www.gea-srl.it/))

## Fatturato, numero di dipendenti e capitali ##

Dagli stessi dati possiamo ricavare stime inferiori e superiori del fatturato totale generato dalle startup e del numero di dipendenti. Abbiamo infatti:

    Fatturato totale minimo:  € 106.500.000
    Fatturato totale massimo: € 421.300.000

e

    Minimo totale dipendenti:  1.065
    Massimo totale dipendenti: 5.257

I dati rilasciati contengono inoltre delle stime del capitale sociale con
etichette da `1` a `9` dal seguente significato:

    1: € 1
    2: da € 1 a € 5.000
    3: da € 5.000 a € 10.000
    4: da € 10.000 a € 50.000
    5: da € 50.000 a € 100.000
    6: da € 100.000 a € 250.000
    7: da € 250.000 a € 500.000
    8: da € 500.000 a € 1.000.000
    9: più di € 1.000.000

Possiamo quindi stimare il capitale totale, ottenendo:

    Capitale totale minimo:  € 52.315.420
    Capitale totale massimo: € 123.775.091

## Stima della crescita delle startup ##

Se accettiamo che [Startup = Growth](http://paulgraham.com/growth.html) allora
l'unica misura del successo di una startup è la sua crescita. I dati permettono
di stimarla in maniera un po' grossolana: abbiamo a disposizione la data di
inizio effettivo dell'attività e la classe di produzione, che possiamo
interpretare come una stima inferiore del reddito generato.

Possiamo allora stimare la crescita mese su mese supponendo che questa sia
stata costante, ottenendo la seguente lista delle startup ad alta crescita:

* CONSOL S.R.L. ([consolsrl.eu](http://www.consolsrl.eu/))
* **FORMULA E S.R.L.**
* THALLOSJET S.R.L. ([thallosjet.com](http://xenuspharma.it/))
* MOBTIMIZE S.R.L. ([hicmobile.com/](http://www.hicmobile.com/))
* ENVI-POWER GROUP S.R.L. ([envipower.it/](http://www.envipower.it/))
* **XENUS S.R.L.** ([xenuspharma.it](http://xenuspharma.it/))
* FIVE FOR CASTING S.R.L. ([fiveforcasting.it](http://www.fiveforcasting.it/))
* LEAP FACTORY S.R.L. ([leapfactory.it](http://www.leapfactory.it/))
* **BRANDON FERRARI S.R.L.** ([brandonferrari.com](http://www.brandonferrari.com/))
* **REDBIT GAMES S.R.L.** ([redbitgames.it](http://www.redbitgames.it/))

In grassetto abbiamo evidenziato le startup che avevamo individuato come _più
efficienti_.

## Conclusioni ##

Con poche migliaia di persone impiegate e nell'ordine delle centinaia di
milioni di euro di fatturato totale, la scena startup italiana è ancora
piuttosto piccola.

Molte "startup" dell'elenco sono in realtà società di consulenza non
particolarmente incentrate su un unico prodotto: la legge 221/2012 non permette
di discriminare sufficientemente bene fra queste e le startup "autentiche".

Contrariamente all'immaginario comune, le startup con fatturato e crescita
migliori operano nel manifatturiero con prodotti ad alta specializzazione;
quasi assenti le "tipiche" startup che operano esclusivamente su internet
distribuendo servizi, applicazioni o giochi. <sup id="ref2-15102014"><a
href="#id2-15102014">2</a></sup>

## Note ##

<ol>
  <li id="fn1-15102014"><p>La caratterizzazione è grossolana: è chiaro che alcune aziende hanno per propria natura bisogno di più persone per poter funzionare. D'altro canto una delle startup indicate come <em>poco efficiente</em> dal modello pare non essere più online: EMEDIAMARKETING S.R.L. con <a href="http://affaredelgiorno.it/">affaredelgiorno.it</a> <a href="#ref1-15102014">&#8617;</a></p></li>
  <li id="fn2-15102014"><p>A eccezione ad esempio di REDBIT GAMES S.R.L., società che realizza cloni di giochi popolari sul modello di Zynga. <a href="#ref2-15102014">&#8617;</a></p></li>
</ol>
